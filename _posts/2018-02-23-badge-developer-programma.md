---
title: Badge Developer Programma
subtitle: Integreer de Fri3d Camp Badge in jouw project, workshop,...
---

Van 18 tot 20 augustus zullen **meer dan 600 mensen** op de Kluis **dezelfde
badge** bij zich dragen. Dankzij **Wifi en BLE** zullen deze badge kunnen
communiceren met de buitenwereld en dankzij **verschillende
integratiemogelijkheden en sensoren** biedt de badge gedurende drie dagen een
**uniek, homogeen en beschikbaar platform** voor allerhande **workshops en
experimenten**.

Nu reeds zijn er verschillende workshops gepland waar de badge in gebruikt zal
worden, maar dat kan nog veel meer worden. Van een high-tech **bosspel**, tot
het aansturen van **robots**; van het berekenen van je **afgelegde weg** op
Fri3d Camp tot het versturen van **berichten**, de mogelijkheden met de badge
zijn (bijna) eindeloos voor een publiek hackers, makers,...

Omdat we iedereen de kans willen bieden om op Fri3d Camp zijn project te volle
tot zijn recht te laten komen, starten we reeds lang voor kamp met ons **Badge
Developer Programma** ;-)

#### Docs

We zorgen weldra voor gedetailleerde informatie. Voorlopig kan je al rondneuzen in onze [Github Repository](https://github.com/Fri3dCamp/badge).

#### Planning

We zijn op dit ogenblik in blijde verwachting van de levering van de PCBs voor prototype 2. Eens ze voorzien zijn van componenten en we de werking kunnen valideren, gaan we op pad om samen met jullie jullie projecten te testen en verder te integreren.

* Maart - **Badge Roadshow** met prototype 2
* April - Afwerken **finale design** en order PCBs bij [EuroCircuits](https://www.eurocircuits.com)
* Mei - **Assemblage** van de badges door [Dekimo](http://www.dekimo.com)
* Juni & Juli - Verdeling van **finale badges** aan de ontwikkelaars
* Augustus - **Fri3d Camp** Badge **Live** !

<br>
Wil je graag dat we met onze **Badge Roadshow** langs jou komen, laat het ons
dan weten, dan spreken we een datum af waarop we samen aan het hacken gaan met
het prototype van de badge.

Indien mogelijk organiseren we samen met de **hackerspaces** één of meerdere
open **hackathons** waar we uitgebreid aan het experimenteren gaan.

Nadien ontvang je tevens **jouw badge** reeds een 2tal maanden voor kamp om
zelf verder aan de slag te gaan met de voorbereidingen van jouw workshop of
activiteit.

More to come...
  