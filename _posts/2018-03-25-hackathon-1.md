---
title: Fri3d Badge Hackathon 1
subtitle: Kom kennismaken en ga aan de slag met prototype 2
---

Op Fri3d Camp [http://fri3d.be](http://fri3d.be) zullen alle deelnemers opnieuw een eigen Fri3d Badge ontvangen. De ontwikkeling van deze badge vordert goed en op basis van het tweede prototype kunnen we nu aan de slag om de nodige drivers enz te schrijven. Projecten/workshops die gebruik willen maken van de badge op kamp, kunnen stilaan beginnen testen.

Daarom organiseren we vanaf nu regelmatig hackathons waar iedereen uitgenodigd is om al eens te komen kennismaken met de badge en er mee aan de slag te gaan.

Op **donderdag 29 maart** organiseren we daarom een **eerste hackathon** in de bakermat van Fri3d Camp, de **Open Garage**.

Ik breng het werkende prototype mee, en probeer nog enkele extra badges klaar te stomen om mee aan de slag te gaan.

Iedereen is welkom om mee te komen werken. We gaan zoveel mogelijk drivers proberen af te werken, zodat de Fri3d Badge Arduino library een propere API biedt om toepassingen op de badge te implementeren.

Schrijf je even in op **[deze Meetup](https://www.meetup.com/OpenGarage/events/zshckpyxfbmc/)** en laat in de comments even weten wat je graag wil doen met de badge, zodat we alles wat kunnen stroomlijnen.

Tot donderdag!

<img class="card-img inline img-fluid" src="/assets/images/fri3d-badge-2018-v2-prototype2.jpg">