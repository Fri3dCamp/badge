---
---

<h4>Meet Fri3d Badge 2018</h4>
<h5 >... of toch alvast het tweede prototype!</h5>

<p>

  We wilden initieel de badge opnieuw tot het laatste moment een verrassing
  houden. Echter, het werd al snel duidelijk dat er enorm veel interesse was om
  met de badge op (én voor) Fri3d Camp aan de slag te gaan (al minstens drie
  ingezonden activiteiten op Fri3d Camp willen gebruik maken van de badge).
  Daarom gaan we deze keer voor de "open" aanpak...

</p>

<p>

  ... en daarom zonder verder uitstel ... Meet Fri3d Badge 2018, prototype 2:
  <img class="card-img inline img-fluid" src="/assets/images/fri3d-badge-2018-v2.png">

</p>

<p>

  De feature set:

  <ul>

    <li>Het kloppend hart van de badge is de <strong>ESP32</strong>, gesponsord
    door <a href="https://www.espressif.com">Espressif</a>. Deze MCU heeft twee
    cores en Wifi en BLE aan boord.</li>

    <li>Een <strong>CR18650</strong> oplaadbare batterij voorziet de badge van
    maar liefst <strong>3000mAh</strong>. Natuurlijk is een oplaad circuit op
    de badge voorzien.</li>

    <li>Dankzij een echte <strong>FTDI</strong> USB-UART bridge, kan je met je
    badge, via een eenvoudige USB cable, op elk OS inpluggen en beginnen
    werken. Geen installatie van bijkomende drivers nodig.</li>
    
    <li>4 <strong>knoppen</strong> laten je toe om je badge te bedienen.</li>
    
    <li>Twee <strong>LED Matrices</strong> van 5 bij 7 LEDs bieden dan weer tal
    van mogelijkheden tot interactie vanuit de badge.</li>
    
    <li>Een <strong>piezo speaker</strong>, voegt daar zelfs nog geluid aan toe
    - of een vijfde knop ;-)</li>

    <li>De 3.7V van de batterij wordt enerzijds omgezet in
    <strong>3.3V</strong> voeding voor de MCU en overige componenten, maar ook
    geüpgraded naar <strong>5V</strong> voor andere externe componenten, zoals
    bvb. servo's of sensoren.</li>

  </ul>
  
</p>

<p>
  
  Vanwaar deze feature set? Het thema van Fri3d Camp 2018 is
  <strong>Robots</strong>! Met deze badge heb je werkelijk een
  <strong>basis-bouwblok</strong> voor een brede waaier aan robots in je
  handen: een krachtige MCU, aardig wat energievoorziening, 5V en veel headers
  om servo's aan te sluiten.
  
</p>

<p>
  
  Anderzijds delen we de visie van de Peter van ons thema, Jan De Coster:
  <strong>Elke robot moet een gezicht hebben</strong>. Daarom is de badge dan
  ook vorm gegeven als een gezicht, met ogen en zelfs een mond. Op deze manier
  zal elke robot die je met de badge bouwt automatisch een gezicht hebben.
  
</p>

<p>
  
  En of je robots zal kunnen bouwen op Fri3d Camp met deze badge. In de
  ticketshop gaan we immers <strong>bouwpakketten</strong> voor robots
  aanbieden, zodat je volop aan de slag kan gaan eens je je badge op Fri3d Camp
  in ontvangst hebt genomen.<br>
  <br>
  Maar o.a. daarover later meer ;-)
  
</p>
